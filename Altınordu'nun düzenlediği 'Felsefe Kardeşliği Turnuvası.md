# Haberler
Altınordu'nun düzenlediği 'Felsefe Kardeşliği Turnuvası
Altınordu'nun düzenlediği 'Felsefe Kardeşliği Turnuvası'na katılan Ankara Anka Spor Kulübü 10 yaş grubunda büyük bir başarıya imza attı.
Altınordu'nun düzenlediği 'Felsefe Kardeşliği Turnuvası', birbirinden heyecanlı maçlarla sona erdi. Selçuk'taki İsmet Orhunbilge Tesislerinde düzenlenen ve üç gün süren turnuvada 272 maç yapılırken, fileler tam 707 kez havalandı. 68 kulübün yer aldığı organizasyonda 949 sporcu, birbirinden keyifli karşılaşmalara çıktı. Minik sporcular üç gün boyunca yeşil çimlerin tadını çıkarırken, veliler ise minik kramponların coşkusuna ortak oldu.
